<!DOCTYPE html>
<html>
<head><meta name="generator" content="Hexo 3.9.0">
  <meta charset="utf-8">
  
  <title>船山文集《周易内传》乾 文言 | 日新知</title>
  <meta name="viewport" content="width=device-width, initial-scale=1, maximum-scale=1">

  
    <meta name="keywords" content="日新知,日新,知诺,知行诺一">
  
  
  
  
  <meta name="description" content="文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。“文”，系传之所谓“辞”，文王、周公、象、爻所系之辞也。“言”者，推其立言之意，引伸之而博言其义也。乾坤为易之门，详释其博通之旨。然以此推之，余卦之义类可知矣。元亨利贞者，乾之德，天道也。君子则为仁、义、礼、信，人道也。理通而功用自殊，通其">
<meta name="keywords" content="阴阳,六十四卦,周易,王夫之,乾坤,国学,文言">
<meta property="og:type" content="article">
<meta property="og:title" content="船山文集《周易内传》乾 文言">
<meta property="og:url" content="https://www.rixin.site/article/53402.html">
<meta property="og:site_name" content="日新知">
<meta property="og:description" content="文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。“文”，系传之所谓“辞”，文王、周公、象、爻所系之辞也。“言”者，推其立言之意，引伸之而博言其义也。乾坤为易之门，详释其博通之旨。然以此推之，余卦之义类可知矣。元亨利贞者，乾之德，天道也。君子则为仁、义、礼、信，人道也。理通而功用自殊，通其">
<meta property="og:locale" content="zh-CN">
<meta property="og:updated_time" content="2020-12-21T13:23:06.949Z">
<meta name="twitter:card" content="summary">
<meta name="twitter:title" content="船山文集《周易内传》乾 文言">
<meta name="twitter:description" content="文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。“文”，系传之所谓“辞”，文王、周公、象、爻所系之辞也。“言”者，推其立言之意，引伸之而博言其义也。乾坤为易之门，详释其博通之旨。然以此推之，余卦之义类可知矣。元亨利贞者，乾之德，天道也。君子则为仁、义、礼、信，人道也。理通而功用自殊，通其">
  
    <link rel="alternate" href="/atom.xml" title="日新知" type="application/atom+xml">
  

  
    <link rel="amphtml" href="https://www.rixin.site/article/53402.html/amp/index.html">
  

  

  <link rel="icon" href="/css/images/favicon.ico">
  <link rel="apple-touch-icon" href="/css/images/mylogo.png">
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link href="https://fonts.googleapis.com/css?family=Open+Sans|Montserrat:700" rel="stylesheet" type="text/css">
  <link href="https://fonts.googleapis.com/css?family=Roboto:400,300,300italic,400italic" rel="stylesheet" type="text/css">
  <link href="//netdna.bootstrapcdn.com/font-awesome/4.0.3/css/font-awesome.css" rel="stylesheet">
  <style type="text/css">
    @font-face{font-family:futura-pt; src:url("css/fonts/FuturaPTBold.otf") format("woff");font-weight:500;font-style:normal;}
    @font-face{font-family:futura-pt-light; src:url("css/fonts/FuturaPTBook.otf") format("woff");font-weight:lighter;font-style:normal;}
    @font-face{font-family:futura-pt-italic; src:url("css/fonts/FuturaPTBookOblique.otf") format("woff");font-weight:400;font-style:italic;}
}

  </style>
  <link rel="stylesheet" href="../css/style.css">

  <script src="../js/jquery-3.1.1.min.js"></script>
  <script src="../js/bootstrap.js"></script>

  <!-- Bootstrap core CSS -->
  <link rel="stylesheet" href="/css/bootstrap.css">

  
    <link rel="stylesheet" href="../css/dialog.css">
  

  

  
    <link rel="stylesheet" href="/css/header-post.css">
  

  
  
  
    <link rel="stylesheet" href="/css/vdonate.css">
  

</head>
</html>


  <body data-spy="scroll" data-target="#toc" data-offset="50">


  
  <div id="container">
    <div id="wrap">
      
        <header>

    <div id="allheader" class="navbar navbar-default navbar-static-top" role="navigation">
        <div class="navbar-inner">
          
          <div class="container"> 
            <button type="button" class="navbar-toggle" data-toggle="collapse" data-target=".navbar-collapse">
              <span class="sr-only">Toggle navigation</span>
              <span class="icon-bar"></span>
              <span class="icon-bar"></span>
              <span class="icon-bar"></span>
            </button>

            
              <a class="brand" style="
                 margin-top: 27px;"  
                href="#" data-toggle="modal" data-target="#myModal" >
                  <img width="150px" height="36px" alt="Hike News" src="/css/images/mylogo.png">
              </a>
            
            
            <div class="navbar-collapse collapse">
              <ul class="hnav navbar-nav">
                
                  <li> <a class="main-nav-link" href="../index.html">首页</a> </li>
                
                  <li> <a class="main-nav-link" href="../archives">归档</a> </li>
                
                  <li> <a class="main-nav-link" href="../categories">分类</a> </li>
                
                  <li> <a class="main-nav-link" href="../tags">标签</a> </li>
                
                  <li> <a class="main-nav-link" href="../about">关于</a> </li>
                
                  <li><div id="search-form-wrap">

    <form class="search-form">
        <input type="text" class="ins-search-input search-form-input" placeholder="" />
        <button type="submit" class="search-form-submit"></button>
    </form>
    <div class="ins-search">
    <div class="ins-search-mask"></div>
    <div class="ins-search-container">
        <div class="ins-input-wrapper">
            <input type="text" class="ins-search-input" placeholder="请输入关键词..." />
            <span class="ins-close ins-selectable"><i class="fa fa-times-circle"></i></span>
        </div>
        <div class="ins-section-wrapper">
            <div class="ins-section-container"></div>
        </div>
    </div>
</div>
<script>
(function (window) {
    var INSIGHT_CONFIG = {
        TRANSLATION: {
            POSTS: '文章',
            PAGES: '页面',
            CATEGORIES: '分类',
            TAGS: '标签',
            UNTITLED: '(无标题)',
        },
        ROOT_URL: '/',
        CONTENT_URL: '../content.json',
    };
    window.INSIGHT_CONFIG = INSIGHT_CONFIG;
})(window);
</script>
<script src="../js/insight.js"></script>

</div></li>
            </div>
          </div>
                
      </div>
    </div>

</header>



      
            
      <div id="content" class="outer">
        
          <section id="main" style="float:none;"><article id="post-船山文集-周易内传-乾 文言" style="width: 75%; float:left;" class="article article-type-post" itemscope itemprop="blogPost" >
  <div id="articleInner" class="article-inner">
    
    
      <header class="article-header">
        
  
    <h1 class="thumb" class="article-title" itemprop="name">
      船山文集《周易内传》乾 文言
    </h1>
  

      </header>
    
    <div class="article-meta">
      
	<a href="" class="article-date">
	  <time datetime="2016-11-16T03:11:18.000Z" itemprop="datePublished">2016年11月16日 @ 11:11</time>
	</a>

      
    <a class="article-category-link" href="../categories/essence/">经</a>

      
	<a class="article-views">
	<span id="busuanzi_container_page_pv">
		浏览 <span id="busuanzi_value_page_pv"></span>
	</span>
	</a>

      

    </div>
    <div class="article-entry" itemprop="articleBody">

      
        <h3 id="文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。"><a href="#文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。" class="headerlink" title="文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。"></a>文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。</h3><p>“文”，系传之所谓“辞”，文王、周公、象、爻所系之辞也。“言”者，推其立言之意，引伸之而博言其义也。乾坤为易之门，详释其博通之旨。然以此推之，余卦之义类可知矣。<br>元亨利贞者，乾之德，天道也。君子则为仁、义、礼、信，人道也。理通而功用自殊，通其理则人道合天矣。“善之长”者，物生而后成性存焉，则万物之精英皆其初始纯备之气，发于不容已也。“嘉之会”者，四时百物，互相济以成其美，不害不悖，寒暑相为酬酢，灵蠢相为事使，无不通也。“义之和”者，生物各有其义而得其宜，物情各和顺于适然之数，故利也。“事”谓生物之事。“事之干”者，成终成始，各正性命，如枝叶附干之不迁也。此皆以天道言也。<br>“体仁”者，天之始物，以清刚至和之气，无私而不容已，人以此为生之理而不昧于心，君子克去己私，扩充其惻隐，以体此生理于不容已，故为万民之所托命，而足以为之君长。“嘉会”者，君子节喜怒哀乐而得其和，以与万物之情相得，而文以美备合礼，事皆中节，无过不及也。“利物”者，君子去一己之私利，审事之宜而裁制之，以益于物，故虽刚断而非损物以自益，则义行而情自和也。“贞固”者，体天之正而持之固。心有主而事无不成，所谓信以成之也。此以君子之达天德者言也。<br>仁义礼信，推行于万事万物，无不大亨而利正，然皆德之散见者，中庸所谓“小德”也。所以行此四德，仁无不体，礼无不合，义无不和，信无不固，则存乎自强不息之乾，以扩私去利，研精致密，统于清刚大和之心理，中庸所谓“大德”也。四德尽万善，而所以行之者一也，乾也。故曰“乾元亨利贞”，惟乾而后大亨至正以无不利也。  </p>
<h3 id="初九曰：“潜龙勿用”，何谓也？子曰：龙德而隐者也，不易乎世，不成乎名，遁世无闷，不见是而无闷，乐则行之，忧则违之，确乎其不可拔，潜龙也。"><a href="#初九曰：“潜龙勿用”，何谓也？子曰：龙德而隐者也，不易乎世，不成乎名，遁世无闷，不见是而无闷，乐则行之，忧则违之，确乎其不可拔，潜龙也。" class="headerlink" title="初九曰：“潜龙勿用”，何谓也？子曰：龙德而隐者也，不易乎世，不成乎名，遁世无闷，不见是而无闷，乐则行之，忧则违之，确乎其不可拔，潜龙也。"></a>初九曰：“潜龙勿用”，何谓也？子曰：龙德而隐者也，不易乎世，不成乎名，遁世无闷，不见是而无闷，乐则行之，忧则违之，确乎其不可拔，潜龙也。</h3><p>揲以求画，则六位积而卦德乃成，而观变玩占，在成卦之后，则分全体之一，而固全载本卦之德。爻也者，言其动也，故一阳动于下而即曰“龙德”。余卦准此。<br>“隐”有二义：以位言之，则隐居之谓；以德言之，则静所存而未见之动者也。“易”，为所移也。世有盛衰，所秉者正，世易而道不易也。事功著而名成，静修之事自信诸心而迹不显，人所无能名也。“不易乎世”，与世异趋，“遁世”也。“不成乎名”，人不知其潜行之实，“不见是”也。潜则固不行矣，而言“乐行”“忧违”者，立阳刚之质以为德基，由此而行乎二、五，则利见矣；行乎三、四，则无咎矣。二、五者，乐地也；三、四者，忧地也，“违”者，远于咎之谓。其行其违，皆以刚健之德为退藏之实，故曰：“确乎其不可拔。”通一卦以赞一爻之德，故虽潜而龙德已成也。  </p>
<h3 id="九二曰：“见龙在田，利见大人”，何谓也？子曰：龙德而正中者也。庸言之信，庸行之谨，闲邪存其诚，善世而不伐，德博而化。易曰：“见龙在田，利见大人”，君德也。"><a href="#九二曰：“见龙在田，利见大人”，何谓也？子曰：龙德而正中者也。庸言之信，庸行之谨，闲邪存其诚，善世而不伐，德博而化。易曰：“见龙在田，利见大人”，君德也。" class="headerlink" title="九二曰：“见龙在田，利见大人”，何谓也？子曰：龙德而正中者也。庸言之信，庸行之谨，闲邪存其诚，善世而不伐，德博而化。易曰：“见龙在田，利见大人”，君德也。"></a>九二曰：“见龙在田，利见大人”，何谓也？子曰：龙德而正中者也。庸言之信，庸行之谨，闲邪存其诚，善世而不伐，德博而化。易曰：“见龙在田，利见大人”，君德也。</h3><p>“正中”，谓正位乎中也。以贞，悔言之，二、五为上下卦之中；以三才之位言之，二出地上，五在天下，天地之间，大化之所流行，亦中也。乾无当位不当位，天化无所不行，凡位皆其位也。中斯正矣，故曰“正中”。“庸”也者，用也，日用之言行也。“在田”，卑迩之事，因人情，达物理，以制言行，出乎身，加乎民，必信必谨，以通志而成务也。刚健以“闲邪”，执中以“存诚”。闲邪则诚可存，抑存诚于中，而邪固不得干也。程子以“克己复礼”为乾道，此之谓也。履中而在下，故曰“不伐”。以阳爻居阴位，变民物浊柔之质，反其天性，故曰“化”。凡此皆守约施博之道，德成于己而达物之情，君天下之德于此立焉。及其升乎五位，亦推此而行之尔，是以为天下之所利见，而高明广大之至德，不越乎中庸精微之实学，亦于此见矣。  </p>
<h3 id="九三曰：“君子终日乾乾，夕惕若，厉无咎”，何谓也？子曰；君子进德修业，忠信，所以进德也：修辞立其诚，所以居业也。知至至之，可与几也；知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。"><a href="#九三曰：“君子终日乾乾，夕惕若，厉无咎”，何谓也？子曰；君子进德修业，忠信，所以进德也：修辞立其诚，所以居业也。知至至之，可与几也；知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。" class="headerlink" title="九三曰：“君子终日乾乾，夕惕若，厉无咎”，何谓也？子曰；君子进德修业，忠信，所以进德也：修辞立其诚，所以居业也。知至至之，可与几也；知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。"></a>九三曰：“君子终日乾乾，夕惕若，厉无咎”，何谓也？子曰；君子进德修业，忠信，所以进德也：修辞立其诚，所以居业也。知至至之，可与几也；知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。</h3><p>龙德皆圣人之德，此言“君子”者，圣不自圣，乾惕之辞也。九二君德已成，九三益加乾惕，故曰“进德”。九二敦庸行，九三益尽人事之当为以应变，故曰“修业”。三为进爻，以阳刚处之，乃大有为以涉世变之象。故德以历变而益进，业以应变而益修，乃其所以进、修者，一惟其固有之忠信以存心，而即其言行之谨信以立诚，惕若于退省之余，而不恃其健行之识力；忠信笃敬，参前倚衡，而蛮貊之邦无不可行矣。业统言行，独言“修辞”者，君子之施政教于天下者辞也，辞诚则无不诚矣。“诚”者，心之所信，理之所允，事之有实者也。变“修”言“居”者，所修之业，非苟难之事，皆其可居者也。三居下卦之上、乾必至此而成象，故曰“至”。至此而乾道已成，人事已尽，故□“终”。知至而必至，极天下之变，而吾敬信皆有以孚之，乃以尽精微而事豫立，故曰“可与几”。乾乾之益也，知终而终， 虽上达不已，但自尽其德业，不妄冀达天造命之化，以反疏其人能，故曰“可与存义”。夕惕之志也，健行而一以惕若之心临之，应几速而守义定，圣功之密也如此，则心恒有主而不骄不忧矣。“上位”下卦之上也，“下位”上卦之下也。居上下之间，危地也。知几存义，一因其时，而不舍其健行惕若之心，以此履危.无咎矣。  </p>
<h3 id="九四曰：“或跃在渊，无咎”，何谓也？子曰：上下无常，非为邪也；进退无恒，非离群也。君子进徳修业，欲及时也，故无咎。"><a href="#九四曰：“或跃在渊，无咎”，何谓也？子曰：上下无常，非为邪也；进退无恒，非离群也。君子进徳修业，欲及时也，故无咎。" class="headerlink" title="九四曰：“或跃在渊，无咎”，何谓也？子曰：上下无常，非为邪也；进退无恒，非离群也。君子进徳修业，欲及时也，故无咎。"></a>九四曰：“或跃在渊，无咎”，何谓也？子曰：上下无常，非为邪也；进退无恒，非离群也。君子进徳修业，欲及时也，故无咎。</h3><p>自初至三，皆象圣修之功。九二君道已尽，九三更加乾惕，以应物尽变，乾德成矣。自四以上，以学言之，则不思不勉而入圣；以时位言之，德盛道行，将出以受天命之候也。故四以上皆以功效言之。<br>四出下卦之上，故曰“上”；于上卦为下，故闩“下”。四，阴位，退爻也，故曰“退”；刚而不已，近乎五，故曰：“进”。上而进，或跃也；下而退，或在渊也。疑而自试，虽不遽进，而无嫌于跃。要其纯健之体，行志而非从欲，则贞而不邪；与上下合德而一于健，不杂阴柔以与群龙相异，则得群而不离。“进德”谓德已进，“修业”谓业已修；前之进修，固可及时而见功，由下学而上达，非有速成之过；行法而俟命，非有侥幸之情。是以无咎。  </p>
<h3 id="九五曰：“飞龙在天，利见大人”，何谓也？子曰：同声相应，同气相求，水流湿，火就燥，云从龙，风从虎，圣人作而万物睹。本乎天者亲上，本乎地者亲下，则各从其类也。"><a href="#九五曰：“飞龙在天，利见大人”，何谓也？子曰：同声相应，同气相求，水流湿，火就燥，云从龙，风从虎，圣人作而万物睹。本乎天者亲上，本乎地者亲下，则各从其类也。" class="headerlink" title="九五曰：“飞龙在天，利见大人”，何谓也？子曰：同声相应，同气相求，水流湿，火就燥，云从龙，风从虎，圣人作而万物睹。本乎天者亲上，本乎地者亲下，则各从其类也。"></a>九五曰：“飞龙在天，利见大人”，何谓也？子曰：同声相应，同气相求，水流湿，火就燥，云从龙，风从虎，圣人作而万物睹。本乎天者亲上，本乎地者亲下，则各从其类也。</h3><p>此明惟大人所以为天下之利见也。“同声相应”，倡之者必和也；“同气相求”，感之者必动也。惟其下湿，故水流之；惟其高燥，故火就之。诚为龙，而云必从；诚为虎，而风必从。惟刚健中正之德已造其极，故见乎四支、发乎事业者，民虽未喻其藏，而无不共睹其光辉。乾之“首出庶物，万国咸宁”者，于斯而显矣，阳刚之得位以中，圣人之本也。而六爻皆纯，无有异趣，天下皆仪式圣入之德，即百世之下犹将兴起。上下五阳，拱于九五，道一风同，见之者利，德之不孤而必有邻，如三辰之依气以运而“亲上”，百昌之依形以发而“亲下”，类之相从，理气之必然者也。若共、驅、向魃、匡人之见圣如不见，斯拂人之性而自不利耳，岂理数之常哉！  </p>
<h3 id="上九曰：“亢龙有悔”，何谓也？子曰：贵而无位，高而无民，贤人在下位而无辅，是以动而有悔也。"><a href="#上九曰：“亢龙有悔”，何谓也？子曰：贵而无位，高而无民，贤人在下位而无辅，是以动而有悔也。" class="headerlink" title="上九曰：“亢龙有悔”，何谓也？子曰：贵而无位，高而无民，贤人在下位而无辅，是以动而有悔也。"></a>上九曰：“亢龙有悔”，何谓也？子曰：贵而无位，高而无民，贤人在下位而无辅，是以动而有悔也。</h3><p>阳贵阴贱，上爻托处最高。“无位”者，五为天位之正，上其余气而远于人也。阴为民，下五爻皆阳，敌体相竞，“无民”也。“贤人”，谓四以下群阳。“无辅”者，众皆睹九五而从之，不为上辅也。“动”，谓此爻独为老阳发用，时非其时，位非其位，贤人非其人，而仍以刚动，有悔道矣。其亢也，初不恤悔；有悔矣，而龙德不屈，伯夷所以思虞夏而悲歌，孔子所以遇获麟而反袂也。  </p>
<h3 id="“潜龙勿用”，下也。"><a href="#“潜龙勿用”，下也。" class="headerlink" title="“潜龙勿用”，下也。"></a>“潜龙勿用”，下也。</h3><p>位在下，故以不用自养其德。  </p>
<h3 id="“见龙在田”，时舍也。"><a href="#“见龙在田”，时舍也。" class="headerlink" title="“见龙在田”，时舍也。"></a>“见龙在田”，时舍也。</h3><p>“舍”，止也。君德已成，时未居尊，故止于田以修其庸德；然德化虽未行，固宜为天下之所利见。  </p>
<h3 id="“终日乾乾”，行事也。"><a href="#“终日乾乾”，行事也。" class="headerlink" title="“终日乾乾”，行事也。"></a>“终日乾乾”，行事也。</h3><p>以刚居刚，而履人位，事方任己，不容不乾乾也。  </p>
<h3 id="“或跃在渊”，自试也。"><a href="#“或跃在渊”，自试也。" class="headerlink" title="“或跃在渊”，自试也。"></a>“或跃在渊”，自试也。</h3><p>或跃或在渊，出而试其可行与否，进可受命，而退不失己。圣人之行虽决之以义，而道必以适于事者为极至，无嫌于姑试进退以自考，所以异于功名之士勇于行，隐遁之士果于止也。  </p>
<h3 id="“飞龙在天”，上治也。"><a href="#“飞龙在天”，上治也。" class="headerlink" title="“飞龙在天”，上治也。"></a>“飞龙在天”，上治也。</h3><p>位居尊上，故治化行于天下，而天下利见之。  </p>
<h3 id="“亢龙有悔”，穷之灾也。"><a href="#“亢龙有悔”，穷之灾也。" class="headerlink" title="“亢龙有悔”，穷之灾也。"></a>“亢龙有悔”，穷之灾也。</h3><p>位已至极，无可复进，虽尚志髙卓，而灾及之。难自外至，非所宜得者，曰“灾”。  </p>
<h3 id="“乾元用九”，天下治也。"><a href="#“乾元用九”，天下治也。" class="headerlink" title="“乾元用九”，天下治也。"></a>“乾元用九”，天下治也。</h3><p>“乾元”谓乾为诸卦之首，众阳齐兴，德无偏盛，君臣民庶道一风同之象也。篇中五序彖、爻之辞，反复以推卦德，示易道之广大悉备，义味无穷，使读易者，即约以该博，勿执典要以废道。于乾详之，而凡卦皆可类推矣。然易之蕴，文、周之辞已括尽无余，外此而穿凿象数，以谓易惟人之意求而別揣吉凶，则妄矣。<br>此上七节，以时位言之。  </p>
<h3 id="“潜龙勿用”，阳气潜藏。"><a href="#“潜龙勿用”，阳气潜藏。" class="headerlink" title="“潜龙勿用”，阳气潜藏。"></a>“潜龙勿用”，阳气潜藏。</h3><p>体虽纯乾，而动爻则为动于地中之象，乃阳所藏密之基也。凡一爻之义，皆以其动言之，余准此。  </p>
<h3 id="“见龙在田”，天下文明。"><a href="#“见龙在田”，天下文明。" class="headerlink" title="“见龙在田”，天下文明。"></a>“见龙在田”，天下文明。</h3><p>阳气出于地上，百昌向荣，春光明盛之象。因此见凡卦之中，皆可与时序相应。京房之徒，强配卦气，为妄而已。  </p>
<h3 id="“终日乾乾”，与时偕行。"><a href="#“终日乾乾”，与时偕行。" class="headerlink" title="“终日乾乾”，与时偕行。"></a>“终日乾乾”，与时偕行。</h3><p>阳动于进爻，乃四时日进不止之象。言“与时偕”者，天道不倚于四时，而四时皆与天为体，时之所至，天亦至也。  </p>
<h3 id="“或跃在渊”，乾道乃革。"><a href="#“或跃在渊”，乾道乃革。" class="headerlink" title="“或跃在渊”，乾道乃革。"></a>“或跃在渊”，乾道乃革。</h3><p>内卦乾道已成，外卦阳刚复起，革之象也。天体常一，而道有变化。寒暑晦明，运不息而气异。其相承相易之际，一进一退，如在渊而跃，革以渐也。  </p>
<h3 id="“飞龙在天”，乃位乎天德。"><a href="#“飞龙在天”，乃位乎天德。" class="headerlink" title="“飞龙在天”，乃位乎天德。"></a>“飞龙在天”，乃位乎天德。</h3><p>天道周流于六位，惟五居中而应乎天位，乃天之大德敦化，所以行时生物之主宰运乎上，而云行雨施皆自此而出也。  </p>
<h3 id="“亢龙有悔”，与时偕极。"><a href="#“亢龙有悔”，与时偕极。" class="headerlink" title="“亢龙有悔”，与时偕极。"></a>“亢龙有悔”，与时偕极。</h3><p>极，至也，穷也，极其至则穷也。气数穷则天道亦变矣。  </p>
<h3 id="“乾元用九”，乃见天则。"><a href="#“乾元用九”，乃见天则。" class="headerlink" title="“乾元用九”，乃见天则。"></a>“乾元用九”，乃见天则。</h3><p>数止于九，所谓十者，仍一也。故洛书尽于九，而河图中宫十五；裁有余，补不足，虚极于六，盈极于九，大地之化止于此矣。九者，已极的无可增也。惟乾纯阳，而发用之数，见乎过揲者皆九。天阳之数，无所不用，于此见天之所以为天，大极无外，小人无间，生死荣枯，寒暑晦明，灵蠢动植，燥湿坚脆，一皆阳气之充周普遍，为至极而无能越之则焉。故人之于道，惟有不足，无有有余；惟有不及，无有太过。尽心乃能知性，止至善而后德以明，民以新，故曰：“圣人，人伦之此”。道二，仁与不仁而已，无得半中止之道也。君子于此，可以知天，可以尽性矣。<br>此上七节，以天化言之。  </p>
<h3 id="乾元者，始而亨者也，利贞者，性情也。"><a href="#乾元者，始而亨者也，利贞者，性情也。" class="headerlink" title="乾元者，始而亨者也，利贞者，性情也。"></a>乾元者，始而亨者也，利贞者，性情也。</h3><p>凡物与事皆有所自始，而倚于形器之感以造端，则有所滞而不通。惟乾之元，统万化而资以始，则物类虽繁，人事虽赜，无非以清刚不息之动几贯乎群动，则其始之者，即所以行乎万变而通者也。利者，健行不容已之情，即以达万物之情；贞者，健行无所倚之性，即以定万物之性；所以变化咸宜而各正性命，物之性情无非乾之性情也。此以明兀亨利贞皆乾固有之德，故其象占如此。元亨为始而亨，非遭遇大通之福；利贞言性情，则非利于贞，而以不贞，为小人戒，明矣。舍孔子之言而求文王之旨，将孔子其为凿说乎！  </p>
<h3 id="乾始能以美利利天下，不言所利，大矣哉！"><a href="#乾始能以美利利天下，不言所利，大矣哉！" class="headerlink" title="乾始能以美利利天下，不言所利，大矣哉！"></a>乾始能以美利利天下，不言所利，大矣哉！</h3><p>此言四德之统于元也。“美利”利之正也。“利天下”无不通也。“不言所利”无所不利之辞，异于坤之“利在牝马”，屯之“利在建侯”。当其始，倚于一端，而不能统万物始终之理，则利出于偏私，而利于此者不利于彼，虽有利焉而小矣。乾之始万物者，各以其应得之正，动静生杀，咸恻隐初兴，达情通志之一几所函之条理，随物而益之，使物各安其本然之性情以自利，非待既始之余，求通求利，而惟恐不正，以有所择而后利。此其所以为大也。  </p>
<h3 id="大哉乾乎！刚健中正，纯粹精也。"><a href="#大哉乾乎！刚健中正，纯粹精也。" class="headerlink" title="大哉乾乎！刚健中正，纯粹精也。"></a>大哉乾乎！刚健中正，纯粹精也。</h3><p>此言元之所以统四德，惟其为乾之元也。“中正”以二五言。丝无疵顔，曰：“纯”；米无糠秕，曰“粹”，谓皆阳刚一致而不杂阴之浊滞也。阴凝滞而为形气。五行已结之体，百物已成之实，皆造化之粗迹，其太和清明之元气，推荡鼓舞，无迹而运以神，则其精者也。乾之为德，一以神用，入乎万有之中，运行不息，纯粹者皆以精，是以作太始而美利咸亨，物无不正。在人为性，在德为仁，以一心而周万理，无所懈，则无所滞。君子体之，自强不息，积精以启道义之门，无一念利欲之间，而大德王道于斯备矣。  </p>
<h3 id="六爻发挥，旁通情也；时乘六龙，以御天也，云行雨施，天下平也。君子以成德为行-日可见之行也。"><a href="#六爻发挥，旁通情也；时乘六龙，以御天也，云行雨施，天下平也。君子以成德为行-日可见之行也。" class="headerlink" title="六爻发挥，旁通情也；时乘六龙，以御天也，云行雨施，天下平也。君子以成德为行,日可见之行也。"></a>六爻发挥，旁通情也；时乘六龙，以御天也，云行雨施，天下平也。君子以成德为行,日可见之行也。</h3><p>承上义而言乾之为德，既大始而美利天下，而六爻之动，自潜而亢，有所利，有所悔，或仅得无咎，发挥不一者，何也？自卦而言，一于大正；自爻而言，居其时，履其位，动非全体，而各有其情，故旁通之。要其随变化而异用者，皆以阳刚纯粹之德，历常变之必有，而以时进其徳业，则乘龙御天，初无定理，惟不失其为龙，而道皆得矣。圣人用之，则云行雨施，而以“易知”知天下之至险，险者无不可使平。君子学之，则务成乎刚健之德，以下学，以上达，以出以处，以动以静，以言以行，无日无事不可见之于行，则六爻旁通，虽历咎悔而龙德不爽，惟自强之道，万行之统宗，而功能之所自集也。  </p>
<h3 id="潜之为言也，隐而未见，行而未成，是以君子弗用也。"><a href="#潜之为言也，隐而未见，行而未成，是以君子弗用也。" class="headerlink" title="潜之为言也，隐而未见，行而未成，是以君子弗用也。"></a>潜之为言也，隐而未见，行而未成，是以君子弗用也。</h3><p>“隐而未见”，以位言；“行而未成”，以道言。未成，谓方在笃志近思之时，不即见之成能也。弗用者，君子自修之序，自不急于见功。爻言勿用，以君子之道戒占者也。  </p>
<h3 id="君子学以聚之，问以辨之，宽以居之，仁以行之。易曰：“见龙在田，利见大人”-君德也。"><a href="#君子学以聚之，问以辨之，宽以居之，仁以行之。易曰：“见龙在田，利见大人”-君德也。" class="headerlink" title="君子学以聚之，问以辨之，宽以居之，仁以行之。易曰：“见龙在田，利见大人”,君德也。"></a>君子学以聚之，问以辨之，宽以居之，仁以行之。易曰：“见龙在田，利见大人”,君德也。</h3><p>学博，则聚古今之理于心。问审，则择善而辨所宜从。宽谓容物而不自矜。仁则推爱之理而顺乎人情。四者下学之事，宜民之道，故为在田之象。而学问至则百王之法惟所损益，宽仁施则百姓之情皆可上达，宜为天下所利见，虽未履天位，而君德备矣。古者世子入大学以亲师考道，天子卑服而亲康功田功，皆以养成君德也。  </p>
<h3 id="九三重刚而不中，上不在天，下不在田，故乾乾因其时而慯，虽危无咎矣。"><a href="#九三重刚而不中，上不在天，下不在田，故乾乾因其时而慯，虽危无咎矣。" class="headerlink" title="九三重刚而不中，上不在天，下不在田，故乾乾因其时而慯，虽危无咎矣。"></a>九三重刚而不中，上不在天，下不在田，故乾乾因其时而慯，虽危无咎矣。</h3><p>不在天，不在田，惟其位非中也，时之危也。“重刚”，行之乾乾也。刚者，非但勇于任事，实则严以持心；不恃其健行，而知时之不中，防其所行之过，操心危则行不危矣。以位则建大猷以乘时而未就，以学则望圣道一间之未达，成汤之惟恐胜予，颜子之欲罢不能，皆此爻之象，尽人事之极也。  </p>
<h3 id="九四重刚而不中，上不在天，下不在田，中不在人，故或之。或之者，疑之也，故无咎。"><a href="#九四重刚而不中，上不在天，下不在田，中不在人，故或之。或之者，疑之也，故无咎。" class="headerlink" title="九四重刚而不中，上不在天，下不在田，中不在人，故或之。或之者，疑之也，故无咎。"></a>九四重刚而不中，上不在天，下不在田，中不在人，故或之。或之者，疑之也，故无咎。</h3><p>“重刚”，下卦已刚而此复刚；又三、四为人位，重三为四而皆刚也。不在人者，三为人之正位，四其余位，人道已尽，而俟天之时也。德之将熟，命之将受，决于止则自画而贰尔心，决于进则躐等而有惭德，疑而自试，必得其所安，君子体道之深心也。  </p>
<h3 id="夫大人者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎！况于鬼神乎！"><a href="#夫大人者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎！况于鬼神乎！" class="headerlink" title="夫大人者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎！况于鬼神乎！"></a>夫大人者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎！况于鬼神乎！</h3><p>九五履天位，而刚健中正以应天行，故其德之盛如此。天地以主宰言，日月、四时、鬼神，皆天地之德，以纯粹之精，而健行得中。明不息，序不紊，刑赏不妄，人而天矣。先天，谓天所未有，大人开物而成务，弗违气应物化而功就也。后天，天已垂象，因而行之。奉天时，时至功兴，不爽其则也。天且弗违，则人不可不见，而见之者，鬼神自应以吉。当大入之世而弗见焉，鬼神弗佑，四裔之诛自取之矣。违大人，即以违天也。书曰：“未见圣，若不克见；既见圣，罔克由圣。”大人不世作，而圣言孔彰，乐其道者见之。非圣无法，允为自弃。勿曰生不逢尧、舜之世，遂可随末俗以迁流也。  </p>
<h3 id="亢之为言也，知进而不知退，知存而不知亡，知得而不知丧，其唯圣人乎！知进退存亡而不失其正者，其唯圣人乎！"><a href="#亢之为言也，知进而不知退，知存而不知亡，知得而不知丧，其唯圣人乎！知进退存亡而不失其正者，其唯圣人乎！" class="headerlink" title="亢之为言也，知进而不知退，知存而不知亡，知得而不知丧，其唯圣人乎！知进退存亡而不失其正者，其唯圣人乎！"></a>亢之为言也，知进而不知退，知存而不知亡，知得而不知丧，其唯圣人乎！知进退存亡而不失其正者，其唯圣人乎！</h3><p>进退以行言，存亡、得丧以遇言，保其固有曰存，本所无有曰亡，得所未有曰得，失其所有曰丧，刚而不止，居高而不肯下，亢也。亢之为道，率由于不知，而龙之亢，非不知也，秉刚正之德，虽知而不失也。惟若孔子，知不可为而为之，而不磷不缁者不失，乃能与于斯。忠臣、孝子，一往自靖，不恤死亡之极，亦有圣人之一体，虽有悔而固为龙德，时乘之，亦所以御乱世之天也。<br>此上十节，申释彖、爻之辞，言君子体易之道。  </p>

      

      
		<br />
		<div align="center" class="mobileHide">
		    <img src="data:image/png;base64,iVBORw0KGgoAAAANSUhEUgAAAK4AAACuCAAAAACKZ2kyAAABvElEQVR42u3aQW7DMAwEwPz/0+41h9bZFW25AUanwJDlUQ6ERPL1isfxNt6fnM9M5rzuGLi4uGPucTrOP5Cwkg0nBlxc3P3c5GOTCJNwzw24uLjfws0PKzkdFxf3G7l/HXQS1trfgYuL+xS3DTTnxPMLT/L8grsaLi7ugJtnKe/7fUt+FxcXd4l7lGMtJboWvH55CxcXdwt3ngxdW2HyFi4u7t3c/EqTtFa0yZG6gQMXF3cLN0lV5DMTULJmdMTBxcW9jZu0W81bqZKNRQkUXFzcLdy1MsZawWOyVVxc3J3cPKGZH1zWyqXRFQsXF3cLd34Qyee36A8r4+LibuGuNVPmBdR8A3XRBRcX91Jum85IQk9bZM1TtLi4uHu4bel0HsLyIuufc3BxcTdy24VyXHut+jAfFxf3IW77sbp6U6ZCcHFxn+W2ZZUJqz364OLi7uEe5WjTH21r1+LSuLi4l3LzMUl/XFWwwcXF3clNgld+4ck3lj/HxcV9ipsHmpbYRtDiroaLi/vPuGvFlbb9AhcX91u4bYJjnvgYHXFwcXEH3Em7VVumbWfi4uLu564lN+cHo3nhFhcX9wbuD1szmnmiBxrrAAAAAElFTkSuQmCC" text="船山文集《周易内传》乾 文言">
			<h4>移动设备 扫码阅读</h4>
		</div>
      

    </div>
    <footer class="article-footer">
      
        <div id="donation_div"></div>

<script src="../js/vdonate.js"></script>
<script>
var a = new Donate({
  title: '！赏块 ¥ $ 爽快！!', // 可选参数，打赏标题
  btnText: '赞赏', // 可选参数，打赏按钮文字
  el: document.getElementById('donation_div'),
  wechatImage: '/css/images/wechat.jpg',
  alipayImage: '/css/images/alipay.jpg'
});
</script>
      
      
      <div>
        <ul class="post-copyright">
          <li class="post-copyright-author">
          <strong>本文作者:  </strong>zhinuo</a>
          </li>
          <li class="post-copyright-link">
          <strong>本文链接:  </strong>
          <a href="/article/53402.html" target="_blank" title="船山文集《周易内传》乾 文言">https://www.rixin.site/article/53402.html</a>
          </li>
          <li class="post-copyright-license">
            <strong>版权声明:   </strong>
            本博客文章除特别声明外，均采用 <a rel="license" href="https://creativecommons.org/licenses/by-nc-nd/4.0/" target="_blank" title="Attribution-NonCommercial-NoDerivatives 4.0 International (CC BY-NC-ND 4.0)">CC BY-NC-ND 4.0</a>
            许可协议。转载请注明出处！
          </li>
         
        </ul>
<div>

      

      
		<br />
        
          <!-- needsharebutton JS file -->
          <script src="../need-more-share2/needsharebutton.min.js"></script>
          <!-- needsharebutton CSS file -->
          <link rel="stylesheet" href="../need-more-share2/needsharebutton.min.css">
          <div align="center" style="padding-bottom: 20px" >
            <button class="btn btn-default need-share-button" data-share-icon-style="box" data-share-boxForm="horizontal" data-share-position="bottomCenter" data-share-networks="Weibo,Wechat,Douban,QQZone,Twitter,Facebook" ><i class="fa fa-share-alt"></i> 分享至</button>
		  </div>
        
      

      
        
	<div id="comment">
		<!-- 来必力City版安装代码 -->
		<div id="lv-container" data-id="city" data-uid="MTAyMC8zNTE5Ny8xMTczMg">
		<script type="text/javascript">
		   (function(d, s) {
		       var j, e = d.getElementsByTagName(s)[0];

		       if (typeof LivereTower === 'function') { return; }

		       j = d.createElement(s);
		       j.src = 'https://cdn-city.livere.com/js/embed.dist.js';
		       j.async = true;

		       e.parentNode.insertBefore(j, e);
		   })(document, 'script');
		</script>
		<noscript>为正常使用来必力评论功能请激活JavaScript</noscript>
		</div>
		<!-- City版安装代码已完成 -->
	</div>



      
      
        
  <ul class="article-tag-list"><li class="article-tag-list-item"><a class="article-tag-list-link" href="../tags/乾坤/">乾坤</a></li><li class="article-tag-list-item"><a class="article-tag-list-link" href="../tags/六十四卦/">六十四卦</a></li><li class="article-tag-list-item"><a class="article-tag-list-link" href="../tags/周易/">周易</a></li><li class="article-tag-list-item"><a class="article-tag-list-link" href="../tags/国学/">国学</a></li><li class="article-tag-list-item"><a class="article-tag-list-link" href="../tags/文言/">文言</a></li><li class="article-tag-list-item"><a class="article-tag-list-link" href="../tags/王夫之/">王夫之</a></li><li class="article-tag-list-item"><a class="article-tag-list-link" href="../tags/阴阳/">阴阳</a></li></ul>

      

    </footer>
  </div>
  
    
<nav id="article-nav">
  
    <a href="51321.html" id="article-nav-newer" class="article-nav-link-wrap">
      <strong class="article-nav-caption">上一篇</strong>
      <div class="article-nav-title">
        
          船山文集《周易内传》坤 卦辞
        
      </div>
    </a>
  
  
    <a href="55594.html" id="article-nav-older" class="article-nav-link-wrap">
      <strong class="article-nav-caption">下一篇</strong>
      <div class="article-nav-title">船山文集《周易内传》乾 象辞</div>
    </a>
  
</nav>

  
</article>

<!-- Table of Contents -->

  <aside id="toc-sidebar">
    <div id="toc" class="toc-article">
    <strong class="toc-title">文章目录</strong>
    
        <ol class="nav"><li class="nav-item nav-level-3"><a class="nav-link" href="#文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。"><span class="nav-number">1.</span> <span class="nav-text">文言曰：元者善之长也，亨者嘉之会也，利者义之和也，贞者事之干也。君子体仁足以长人，嘉会足以合礼，利物足以和义，贞固足以干事。君子行此四德者，故曰“乾元亨利贞”。</span></a></li><li class="nav-item nav-level-3"><a class="nav-link" href="#初九曰：“潜龙勿用”，何谓也？子曰：龙德而隐者也，不易乎世，不成乎名，遁世无闷，不见是而无闷，乐则行之，忧则违之，确乎其不可拔，潜龙也。"><span class="nav-number">2.</span> <span class="nav-text">初九曰：“潜龙勿用”，何谓也？子曰：龙德而隐者也，不易乎世，不成乎名，遁世无闷，不见是而无闷，乐则行之，忧则违之，确乎其不可拔，潜龙也。</span></a></li><li class="nav-item nav-level-3"><a class="nav-link" href="#九二曰：“见龙在田，利见大人”，何谓也？子曰：龙德而正中者也。庸言之信，庸行之谨，闲邪存其诚，善世而不伐，德博而化。易曰：“见龙在田，利见大人”，君德也。"><span class="nav-number">3.</span> <span class="nav-text">九二曰：“见龙在田，利见大人”，何谓也？子曰：龙德而正中者也。庸言之信，庸行之谨，闲邪存其诚，善世而不伐，德博而化。易曰：“见龙在田，利见大人”，君德也。</span></a></li><li class="nav-item nav-level-3"><a class="nav-link" href="#九三曰：“君子终日乾乾，夕惕若，厉无咎”，何谓也？子曰；君子进德修业，忠信，所以进德也：修辞立其诚，所以居业也。知至至之，可与几也；知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。"><span class="nav-number">4.</span> <span class="nav-text">九三曰：“君子终日乾乾，夕惕若，厉无咎”，何谓也？子曰；君子进德修业，忠信，所以进德也：修辞立其诚，所以居业也。知至至之，可与几也；知终终之，可与存义也。是故居上位而不骄，在下位而不忧，故乾乾因其时而惕，虽危无咎矣。</span></a></li><li class="nav-item nav-level-3"><a class="nav-link" href="#九四曰：“或跃在渊，无咎”，何谓也？子曰：上下无常，非为邪也；进退无恒，非离群也。君子进徳修业，欲及时也，故无咎。"><span class="nav-number">5.</span> <span class="nav-text">九四曰：“或跃在渊，无咎”，何谓也？子曰：上下无常，非为邪也；进退无恒，非离群也。君子进徳修业，欲及时也，故无咎。</span></a></li><li class="nav-item nav-level-3"><a class="nav-link" href="#九五曰：“飞龙在天，利见大人”，何谓也？子曰：同声相应，同气相求，水流湿，火就燥，云从龙，风从虎，圣人作而万物睹。本乎天者亲上，本乎地者亲下，则各从其类也。"><span class="nav-number">6.</span> <span class="nav-text">九五曰：“飞龙在天，利见大人”，何谓也？子曰：同声相应，同气相求，水流湿，火就燥，云从龙，风从虎，圣人作而万物睹。本乎天者亲上，本乎地者亲下，则各从其类也。</span></a></li><li class="nav-item nav-level-3"><a class="nav-link" href="#上九曰：“亢龙有悔”，何谓也？子曰：贵而无位，高而无民，贤人在下位而无辅，是以动而有悔也。"><span class="nav-number">7.</span> <span class="nav-text">上九曰：“亢龙有悔”，何谓也？子曰：贵而无位，高而无民，贤人在下位而无辅，是以动而有悔也。</span></a></li><li class="nav-item nav-level-3"><a class="nav-link" href="#“潜龙勿用”，下也。"><span class="nav-number">8.</span> <span class="nav-text">“潜龙勿用”，下也。</span></a></li><li class="nav-item nav-level-3"><a class="nav-link" href="#“见龙在田”，时舍也。"><span class="nav-number">9.</span> <span class="nav-text">“见龙在田”，时舍也。</span></a></li><li class="nav-item nav-level-3"><a class="nav-link" href="#“终日乾乾”，行事也。"><span class="nav-number">10.</span> <span class="nav-text">“终日乾乾”，行事也。</span></a></li><li class="nav-item nav-level-3"><a class="nav-link" href="#“或跃在渊”，自试也。"><span class="nav-number">11.</span> <span class="nav-text">“或跃在渊”，自试也。</span></a></li><li class="nav-item nav-level-3"><a class="nav-link" href="#“飞龙在天”，上治也。"><span class="nav-number">12.</span> <span class="nav-text">“飞龙在天”，上治也。</span></a></li><li class="nav-item nav-level-3"><a class="nav-link" href="#“亢龙有悔”，穷之灾也。"><span class="nav-number">13.</span> <span class="nav-text">“亢龙有悔”，穷之灾也。</span></a></li><li class="nav-item nav-level-3"><a class="nav-link" href="#“乾元用九”，天下治也。"><span class="nav-number">14.</span> <span class="nav-text">“乾元用九”，天下治也。</span></a></li><li class="nav-item nav-level-3"><a class="nav-link" href="#“潜龙勿用”，阳气潜藏。"><span class="nav-number">15.</span> <span class="nav-text">“潜龙勿用”，阳气潜藏。</span></a></li><li class="nav-item nav-level-3"><a class="nav-link" href="#“见龙在田”，天下文明。"><span class="nav-number">16.</span> <span class="nav-text">“见龙在田”，天下文明。</span></a></li><li class="nav-item nav-level-3"><a class="nav-link" href="#“终日乾乾”，与时偕行。"><span class="nav-number">17.</span> <span class="nav-text">“终日乾乾”，与时偕行。</span></a></li><li class="nav-item nav-level-3"><a class="nav-link" href="#“或跃在渊”，乾道乃革。"><span class="nav-number">18.</span> <span class="nav-text">“或跃在渊”，乾道乃革。</span></a></li><li class="nav-item nav-level-3"><a class="nav-link" href="#“飞龙在天”，乃位乎天德。"><span class="nav-number">19.</span> <span class="nav-text">“飞龙在天”，乃位乎天德。</span></a></li><li class="nav-item nav-level-3"><a class="nav-link" href="#“亢龙有悔”，与时偕极。"><span class="nav-number">20.</span> <span class="nav-text">“亢龙有悔”，与时偕极。</span></a></li><li class="nav-item nav-level-3"><a class="nav-link" href="#“乾元用九”，乃见天则。"><span class="nav-number">21.</span> <span class="nav-text">“乾元用九”，乃见天则。</span></a></li><li class="nav-item nav-level-3"><a class="nav-link" href="#乾元者，始而亨者也，利贞者，性情也。"><span class="nav-number">22.</span> <span class="nav-text">乾元者，始而亨者也，利贞者，性情也。</span></a></li><li class="nav-item nav-level-3"><a class="nav-link" href="#乾始能以美利利天下，不言所利，大矣哉！"><span class="nav-number">23.</span> <span class="nav-text">乾始能以美利利天下，不言所利，大矣哉！</span></a></li><li class="nav-item nav-level-3"><a class="nav-link" href="#大哉乾乎！刚健中正，纯粹精也。"><span class="nav-number">24.</span> <span class="nav-text">大哉乾乎！刚健中正，纯粹精也。</span></a></li><li class="nav-item nav-level-3"><a class="nav-link" href="#六爻发挥，旁通情也；时乘六龙，以御天也，云行雨施，天下平也。君子以成德为行-日可见之行也。"><span class="nav-number">25.</span> <span class="nav-text">六爻发挥，旁通情也；时乘六龙，以御天也，云行雨施，天下平也。君子以成德为行,日可见之行也。</span></a></li><li class="nav-item nav-level-3"><a class="nav-link" href="#潜之为言也，隐而未见，行而未成，是以君子弗用也。"><span class="nav-number">26.</span> <span class="nav-text">潜之为言也，隐而未见，行而未成，是以君子弗用也。</span></a></li><li class="nav-item nav-level-3"><a class="nav-link" href="#君子学以聚之，问以辨之，宽以居之，仁以行之。易曰：“见龙在田，利见大人”-君德也。"><span class="nav-number">27.</span> <span class="nav-text">君子学以聚之，问以辨之，宽以居之，仁以行之。易曰：“见龙在田，利见大人”,君德也。</span></a></li><li class="nav-item nav-level-3"><a class="nav-link" href="#九三重刚而不中，上不在天，下不在田，故乾乾因其时而慯，虽危无咎矣。"><span class="nav-number">28.</span> <span class="nav-text">九三重刚而不中，上不在天，下不在田，故乾乾因其时而慯，虽危无咎矣。</span></a></li><li class="nav-item nav-level-3"><a class="nav-link" href="#九四重刚而不中，上不在天，下不在田，中不在人，故或之。或之者，疑之也，故无咎。"><span class="nav-number">29.</span> <span class="nav-text">九四重刚而不中，上不在天，下不在田，中不在人，故或之。或之者，疑之也，故无咎。</span></a></li><li class="nav-item nav-level-3"><a class="nav-link" href="#夫大人者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎！况于鬼神乎！"><span class="nav-number">30.</span> <span class="nav-text">夫大人者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎！况于鬼神乎！</span></a></li><li class="nav-item nav-level-3"><a class="nav-link" href="#亢之为言也，知进而不知退，知存而不知亡，知得而不知丧，其唯圣人乎！知进退存亡而不失其正者，其唯圣人乎！"><span class="nav-number">31.</span> <span class="nav-text">亢之为言也，知进而不知退，知存而不知亡，知得而不知丧，其唯圣人乎！知进退存亡而不失其正者，其唯圣人乎！</span></a></li></ol>
    
    </div>
  </aside>

</section>
        
      </div>
      
      <footer id="footer">
  

  <div class="container">
      	<div class="row">
	      <p>
  		   	 Hosted by <a href="https://pages.coding.me" target="_blank">Coding Pages</a>
  		   
  		   	  * <a href="http://www.beian.miit.gov.cn" target="_blank" title="">湘ICP备18004795号-4</a>
  		   </p>
	      <p id="copyRightEn">&copy; 2016-2020 <a href="/">日新知</a> * Powered by <a href="https://github.com/iTimeTraveler/hexo-theme-hiker" target="_blank">hiker</a></p>

	      
    		<p class="busuanzi_uv">
				访客数 : <span id="busuanzi_value_site_uv"></span> |  
				访问量 : <span id="busuanzi_value_site_pv"></span>
		    </p>
  		   
		</div>

		
  </div>
</footer>


<!-- min height -->

<script>
    var wrapdiv = document.getElementById("wrap");
    var contentdiv = document.getElementById("content");
    var allheader = document.getElementById("allheader");

    wrapdiv.style.minHeight = document.body.offsetHeight + "px";
    if (allheader != null) {
      contentdiv.style.minHeight = document.body.offsetHeight - allheader.offsetHeight - document.getElementById("footer").offsetHeight + "px";
    } else {
      contentdiv.style.minHeight = document.body.offsetHeight - document.getElementById("footer").offsetHeight + "px";
    }
</script>

    </div>
    <!-- <nav id="mobile-nav">
  
    <a href="../index.html" class="mobile-nav-link">Home</a>
  
    <a href="../archives" class="mobile-nav-link">Archives</a>
  
    <a href="../categories" class="mobile-nav-link">Categories</a>
  
    <a href="../tags" class="mobile-nav-link">Tags</a>
  
    <a href="../about" class="mobile-nav-link">About</a>
  
</nav> -->
    

<!-- mathjax config similar to math.stackexchange -->

<script type="text/x-mathjax-config">
  MathJax.Hub.Config({
    tex2jax: {
      inlineMath: [ ['$','$'], ["\\(","\\)"] ],
      processEscapes: true
    }
  });
</script>

<script type="text/x-mathjax-config">
    MathJax.Hub.Config({
      tex2jax: {
        skipTags: ['script', 'noscript', 'style', 'textarea', 'pre', 'code']
      }
    });
</script>

<script type="text/x-mathjax-config">
    MathJax.Hub.Queue(function() {
        var all = MathJax.Hub.getAllJax(), i;
        for(i=0; i < all.length; i += 1) {
            all[i].SourceElement().parentNode.className += ' has-jax';
        }
    });
</script>

<script type="text/javascript" src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML">
</script>


  <link rel="stylesheet" href="../fancybox/jquery.fancybox.css">
  <script src="../fancybox/jquery.fancybox.pack.js"></script>


<script src="../js/scripts.js"></script>




  <script src="../js/dialog.js"></script>









	<script async src="//busuanzi.ibruce.info/busuanzi/2.3/busuanzi.pure.mini.js">
	</script>






  </div>

  <div class="modal fade" id="myModal" tabindex="-1" role="dialog" aria-labelledby="myModalLabel" aria-hidden="true" style="display: none;">
  <div class="modal-dialog">
    <div class="modal-content">
      <div class="modal-header">
        <h2 class="modal-title" id="myModalLabel">设置</h2>
      </div>
      <hr style="margin-top:0px; margin-bottom:0px; width:80%; border-top: 3px solid #000;">
      <hr style="margin-top:2px; margin-bottom:0px; width:80%; border-top: 1px solid #000;">


      <div class="modal-body">
          <div style="margin:6px;">
            <a data-toggle="collapse" data-parent="#accordion" href="#collapseOne" onclick="javascript:setFontSize();" aria-expanded="true" aria-controls="collapseOne">
              正文字号大小
            </a>
          </div>
          <div id="collapseOne" class="panel-collapse collapse" role="tabpanel" aria-labelledby="headingOne">
          <div class="panel-body">
            您已调整页面字体大小
          </div>
        </div>
      


          <div style="margin:6px;">
            <a data-toggle="collapse" data-parent="#accordion" href="#collapseTwo" onclick="javascript:setBackground();" aria-expanded="true" aria-controls="collapseTwo">
              夜间护眼模式
            </a>
        </div>
          <div id="collapseTwo" class="panel-collapse collapse" role="tabpanel" aria-labelledby="headingTwo">
          <div class="panel-body">
            夜间模式已经开启，再次单击按钮即可关闭 
          </div>
        </div>

        <div>
            <a data-toggle="collapse" data-parent="#accordion" href="#collapseThree" aria-expanded="true" aria-controls="collapseThree">&nbsp;&nbsp;&nbsp;&nbsp;&nbsp;&nbsp;关 于&nbsp;&nbsp;&nbsp;&nbsp;&nbsp;&nbsp;</a>
        </div>
         <div id="collapseThree" class="panel-collapse collapse" role="tabpanel" aria-labelledby="headingThree">
          <div class="panel-body">
            日新知
          </div>
          <div class="panel-body">
            Copyright © 2020 zhinuo All Rights Reserved.
          </div>
        </div>
      </div>


      <hr style="margin-top:0px; margin-bottom:0px; width:80%; border-top: 1px solid #000;">
      <hr style="margin-top:2px; margin-bottom:0px; width:80%; border-top: 3px solid #000;">
      <div class="modal-footer">
        <button type="button" class="close" data-dismiss="modal" aria-label="Close"><span aria-hidden="true">×</span></button>
      </div>
    </div>
  </div>
</div>
  
  <a id="rocket" href="#top" class=""></a>
  <script type="text/javascript" src="/js/totop.js?v=1.0.0" async=""></script>
  
    <a id="menu-switch"><i class="fa fa-bars fa-lg"></i></a>
  
</body>
</html>